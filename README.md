# Розгортання kaif-app через CloudFront

Цей документ описує процес розгортання інфраструктури та додатку `kaif-app` у AWS CloudFront, використовуючи Terraform для інфраструктури та GitHub Actions для CI/CD.

## Розгортання інфраструктури через Terraform

Усі конфігураційні файли Terraform зберігаються у директорії `/terraform_cf`:

- `main.tf` - Основні налаштування ресурсів.
- `output.tf` - Виведення значень після розгортання.
- `policy.tf` - Політики доступу до ресурсів.
- `provider.tf` - Налаштування провайдера AWS.
- `variables.tf` - Визначення змінних для конфігурації.

### Основні компоненти сетапу:

- **Provider Block**: Конфігурує провайдера AWS для використання у шаблоні.
- **Resource Blocks**: Визначають ресурси, такі як S3 bucket для зберігання веб-сайту та CloudFront distribution для доставки контенту.
- **Local Values**: Використовуються для збереження локальних змінних.
- **Output**: Виводить доменне ім'я CloudFront distribution після успішного розгортання.

### Кроки для розгортання:

1. **`terraform init`**: Ініціалізує робочий каталог Terraform.
2. **`terraform fmt`**: Форматує файли конфігурації для покращення читабельності.
3. **`terraform plan`**: Показує, які дії буде виконано Terraform під час застосування конфігурації.
4. **`terraform apply`**: Застосовує конфігурацію Terraform для створення визначених ресурсів.

**Перед виконанням команд, важливо здійснити налаштування облікових даних AWS для інтеграції з вашим аккаунтом.**

## CI/CD через GitHub Actions

### Секрети для GitHub Actions:

Для успішного виконання пайплайну потрібно налаштувати наступні секрети у вашому GitHub репозиторії:

- `AWS_ARN_ROLE`: ARN ролі AWS, яка надає права доступу для дій, що вимагаються пайплайном.
- `S3_BUCKET_NAME`: Ім'я S3 Bucket, куди буде завантажено зібраний додаток.
- `CF_DISTRIBUTION_ID`: ID CloudFront distribution, для якого буде виконано інвалідацію кешу.

Ці секрети використовуються у різних кроках пайплайну для конфігурації AWS credentials, завантаження файлів на S3 та інвалідації кешу CloudFront.

### Пайплайн "Build and deploy kaif-app app in AWS":

Цей пайплайн складається з трьох основних job:

1. **`build-kaif-app`**: Збирає проект, використовуючи Node.js.
2. **`upload-kaif-app`**: Завантажує зібраний проект у вказаний S3 Bucket.
3. **`invalidate-cdn-cache`**: Інвалідує кеш CloudFront для оновлення контенту на веб-сайті.

Пайплайн активується при кожному push у гілку `cloud_front`, за винятком змін у файлі `README.md`.

### Як працює:

- Після кожного коміту в гілку `cloud_front`, GitHub Actions автоматично запускає пайплайн.
- Спочатку проект збирається в контейнері з Node.js.
- Потім зібраний проект завантажується в S3 Bucket.
- В кінці, для оновлення контенту на сайті, інвалідується кеш CloudFront.

## Демонстрація роботи сайту

Після успішного розгортання та оновлення контенту, ви можете переглянути сайт за доменним ім'ям, яке надає CloudFront.

![Демонстрація сайту](/gif/kaif-app-cf.gif)
